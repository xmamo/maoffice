# Chi siamo

L'Architetto Francesco Morena apre un proprio studio professionale nel 1983 a Monfalcone (GO) con il
nome Studio Morena. Con l'aumentare dell'attività professionale e degli incarichi internazionali
cambia denominazione in Morena Architects.

L'attività dello Studio è rivolta prevalentemente alla realizzazione di gradi opere come il recupero
e lo sviluppo di grandi aree urbane e la progettazione urbanistica e architettonica di complessi
edifici direzionali, residenziali e commerciali.

L'attività concorsuale ha portato Morena Architects all'acquisizione di importanti incarichi
professionali come il recupero di una vasta area ex mineraria a sud di Bruxelles. Nel 2007 lo Studio
ha partecipato alla Biennale di Venezia sul tema dell'Architettura e dello sviluppo sostenibile con
l'illustrazione del progetto urbanistico della città di Tong Li (CINA) all'interno di un grande
spazio espositivo alle Corderie dell'Arsenale. Nel 2008 Morena Architects è stato incaricato di
redigere il progetto per la nuova viabilità pedonale, gli spazi pubblici e il verde, della nuova
città di KAUST situata a Sud di Jeddah in Arabia Saudita. Nello stesso anno l'architetto Francesco
Morena è intervenuto in qualità di relatore al World Future Summit tenutosi ad Abu Dhabi. In questa
sede sono stati presentati numerosi lavori nel quadro della conferenza intitolata "Renewable Energy
Sources in the house of the future".

Molti sono gli incarichi in Italia tra i quali si cita: la riqualificazione dell'area industriale
"Ex Italcementi" di Cividale del Friuli (UD) con la Nuova Sede della Banca Popolare di Cividale, un
Centro Congressi, un Edificio Direzionale, due Edifici Residenziali e un Centro Commerciale.

Tutti i progetti sono caratterizzati da un alto profilo tecnologico e rispondono agli standard più
restrittivi di prestazione energetica.

Lo Studio ha collaborato inoltre ai lavori di commissione per l'Expo 2010 di Shanghai assieme
all'architetto cinese Mi Qiu ed è stato invitato a formulare proposte progettuali come quella
relativa all'assetto urbanistico dell'area centrale dell'Expo 2010 e quella per un nuovo museo
d'arte moderna.

Morena Architects ha ricevuto numerosi riconoscimenti e premi. Nel 2011 il progetto della Nuova Sede
della Banca di Cividale ha vinto il premio come "Miglior edificio per uffici in Italia".
